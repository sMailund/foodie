# QUESADILLAS MED KYLLING
## Ingredienser (5 stk)
### Krydra kylling:
* 350 g kyllingfilet
* 1 ts paprikapulver
* 1 klype chilipulver
* 2 ts akasiehonning
* 2 ss fersk koriander, finhakket
* Limesaft
* Salt og pepper
### Fyll
* 5 tortillalefser
* ½ boks kidneybønner i chilisaus (kan byttes ut)
* 1 vårløk, i tynne ringer
* 1 avokado, i små terninger
* Ca. 125 g god cheddar, finrevet
* Fersk koriander
* Lime, til servering
* Rømme, til servering
## Fremgangsmåte
1. Skjær kyllingfilet i tynne strimler og krydre med paprika, chili, honning, fersk koriander og lime, og bland det godt sammen. Krydre kyllingen godt med salt og pepper.
2. Varm opp ei stekepanne med litt olivenolje i. Stek kyllingen på middels høy varme til den får en gyllen stekeskorpe på alle sider.
3. Ha i chilibønner i saus og la det steke med på lav varme i noen minutter ekstra. Smak til om du eventuelt trenger mer krydder. Smak deg fram hvor sterkt du vil ha det. Sett til siden.
4. Legg klar tortillalefsene og fordel ca. halvparten av cheddarosten utover i en halvmåne på hver av lefsene. Deretter fordeler du kyllingfyllet på toppen av osten. Strø så vårløk, avokado og litt ekstra koriander oppå. Til slutt fordeler du resten av osten på toppen av fyllet på hver av tortillalefsene og bretter den andre halvdelen over fyllet.
5. Varm opp ei stekepanne med litt olivenolje/smør og stek quesadillasene på middels varme til de er gylne på begge sider og osten er smeltet. Server sammen med rømme og lime.